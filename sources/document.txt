=== ARTICOL: REVIEW Aspirator de mana Xiaomi Mi Handheld Mini Vacuum Cleaner | VIDEO - Zondi ===
Titlu: REVIEW Aspirator de mana Xiaomi Mi Handheld Mini Vacuum Cleaner | VIDEO - Zondi
Descriere: Folosesc de peste 1 an aspiratorul Xiaomi Mi Robot care își face treaba foarte bine. Problema este că tot trebuie să pun aspiratorul clasic o data la câteva zile pentru a putea aspira în locurile în care Mi Robot nu ajunge. Am decis să scap în totalitate de aspiratorul clasic cumpărând un aspirator de mână Xiaomi Mi Handheld Mini Vacuum Cleaner. Unde nu ajunge Mi Robot, voi ajunge eu cu Mi Handheld Mini. L-am cumpărat de la evoMAG.ro cu 199 lei, dar ar fi bine să verificați și pe eMag.ro, poate prindeți o promoție. Cateva specificatii Aspirator de mână, fara fir Motor brushless in 2 viteze Greutate: 0.5kg Capacitate colectare 0.1l Sistem de filtrare dublu cu filtru primar din oțel + filtru HEPA Autonomie: 30 minute la viteza 1 si 9 minute la viteza maxima Încărcare prin cablu USB type C Este dotat cu următoarele accesorii: o duză de 14cm perfectă pentru colțuri, o duză de de 4.5 cm cu perie și încărcătorul + cablul USB-C. Este ușor (0.5 kg), compact și foarte ușor de utilizat: apeși o dată pe buton – pornește, mai apeși o dată – mărește viteza, iar la a 3-a apăsare se închide. Este foarte bun pentru a aspira tastatura, praful din biblioteca, colțurile, firmiturile de pe masa, pat, canapea etc.. De asemenea, este foarte util pentru a curăța interiorul mașinii. Apropo, în zilele de vara să nu-l lașați în mașină. Se vă încinge și există pericolul de a se defecta. Are două filtre: filtrul primar din otel, care este detașabil și lavabil și filtrul HEPA. Filtrul HEPA are eficienta generala de filtrare> 99,5%. Acest filtru este lavabil, dar recomand curățarea cu o pensulă. Prin spălare s-ar deteriora mai rapid și va trebui schimbat. Bateria este de 2000 mAh și se încarca în 1.5 – 2 ore. Se poate încarca la priză, baterie externă sau mașină. Nu este indicat să-l folosiți pentru un timp îndelungat fară să-l opriți, motorul se va opri automat când se supraîncălzeste. O altă cauză a supraîncălzirii este necuratarea periodică a filtrului HEPA. Recomand curățarea acestuia la fiecare 4-5 utilizări. Pro Compact, materiale de calitate Putere bună de aspirare 2 trepte de viteză Se încarcă repede (aproximativ 2 ore) prin portul USB-C Autonomie bună pe viteza standard (aproximativ 30 minute) Se poate încărca cu o baterie externă Portabil Contra Capacitatea rezervorului pentru gunoi este cam mica (0,1l) Autonomie mica la viteza maxima (aproximativ 9 minute)
Link: https://zondi.ro/review-aspirator-de-mana-xiaomi-mi-handheld-mini-vacuum-cleaner-video/


=== ARTICOL: Review Aspirator Xiaomi Mi Robot Vacuum - Zondi ===
Titlu: Review Aspirator Xiaomi Mi Robot Vacuum - Zondi
Descriere: 5–6 minutes Câteva specificatii tehnice: motor Brushless (fara perii pentru durata de viata foarte mare si eficienta energetica maxima); capacitate acumulator Li-ion: 5200 mAh; aspiratie 1800 Pa, putere nominala: 50 W, tensiune nominala: 14.4 V; poate fi controlat prin aplicatia Xiaomi Home 12 tipuri de senzori Cum funcționează? Mai întâi face perimetrul apartamentului, apoi meticulos aspiră peste tot. Dacă întâlnește un obstacol pe drum, mai întâi încearcă să-l mute sau să treacă peste el. Dacă nu reușește, îl ocolește și merge mai departe. Data viitoare când trece pe acolo știe deja că are obstacol și va încetini și-l va ocoli. În schimb, poate împinge obiecte ușoare gen jucării și chiar adidași. O dată am găsit un adidas împins din hol până în dormitor. Urmărește linia peretelui și curăță bine chiar și la colțuri datorită periei rotative. După ce mapează perimetru cu senzorii, se plimbă pe contur. După ce face conturul respectiv, se plimbă pe drepte paralele până acoperă interiorul conturului. Apoi trece mai departe la altă zonă. La final se întoarce singur în docking station să se încarce. Pro Xiaomi Mi Robot este meticulos, curăță fiecare parte a apratamentului. Deși pare curat în casă, o să fii uimit când o să vezi recipientul de colectare a mizeriei plin de praf, scame, păr de animale etc. Având doar 8 cm înălțime, poate trece pe sub mobila. Intră sub dulap și curăță peste tot, ceea ce cu un aspirator convențional o faci mai greu. Ocolește picioarele meselor, scaunelor și curăță foarte bine la baza lor. Are 4 nivele de putere, toate controlabile de pe telefon: Silent, Standard, Turbo și Max. Silent și Standard sunt bune pentru gresie și parchet. Sunt destul de suficiente să aspire impecabil. Turbo și Max sunt recomandate pentru covoare. În funcție denivelul de putere selectat va crește și zgomotul. În modul Max mi se pare mai gălăgios, în celelalte moduri fiind chiar silențios. Bateria ține foarte mult. După ce curăță 27 mp, mai rămâne cu 75% baterie. Dacă în timpul curățeniei, bateria scade sub 20%, va pleca singur spre doking station să se încarce și când ajunge la 80% va relua de unde a rămas. În funcție de modul ales, bateria se va consuma mai repede sau mai lent. Vorbește! Te anunță când începe curățenia, când o termină, când rămâne blocat, când ai scos recipientul pentru mizerie, când are vreo eroare, când trebuie să schimbi filtrul. Vorbește doar în engleza și chineza, îi poți ajusta volumul și îi poți schimba numele din aplicație Are protecție să-l împiedice să cadă pe scări, deci poți să-l folosești liniștit și la etajul vilei tale 🙂 Reține harta apartamentului și îl poți pune să aspire doar o anumită zonă din apartament prin funcția „Zone clean”. Selectezi porțiunea pe care o vrei aspirată și apoi apeși „Cleanup”. Funcția „Remote Control” iți permite să folosești aplicația pe post de telecomandă și să-l ghidezi cum dorești prin casă. Contra: Se chinuie la covoarele cu fir lung. Se urcă pe covoare mai greu și evident nu poate aspira în profunzime. Acest lucru se va vedea și în aplicație, la harta traseului. Acolo va fi un pic mai haotică. Poate interpreta greșit covoarele închise la culoare cu un gol și intra protecția anti cădere. Consideră că este o groapă acolo și nu se va îndrepta spre acea zonă. Cam mult consumabile: filtru HEPA, perie laterală, perie principală. Te va anunța aplicația când trebuie schimbate. Funcția „Remote Control” merge greu. Preia comenzile cu întârziere, iar câteodată deloc. Aplicația Aplicatia Xiaomi Home este foarte ușor de utilizat si foarte ușor de sincronizat cu aspiratorul. Ce poți face cu aplicația? poți urmări în timp real procesul de curățenie poți vedea harta apartamentului reține harta ultimei aspirări poți selecta vocea și volumul aspiratorului îl poți programa să pornească curățenia la ce oră vrei tu și modul de curățenie (silent, standard, turbo sau MAX) poți folosi aplicația pe post de telecomandă pentru aspirator. Îl poți trimite unde dorești tu, fară să țină cont de senzori și de ce a scanat poți vedea istoricul: câte ore a lucrat, cați metri pătrați etc poți vedea când trebuie să schimbi consumabilele sau când trebuie curățați senzorii în caz că l-ai pierdut prin casă, ai funcția „find my unit” și te va ajuta să-l găsești spunându-ți „Hi! I’m over here” Concluzie Este mult mai bun decât mă așteptam. Curăță foarte bine, mai ales pe suprafețe cu gresie sau parchet. La covoare cu fir lung mai face figuri, dar nu se lasă până nu se urcă pe el și-l curăță. Eu îl pun o dată la 2 zile, iar la o săptămână folosesc aspiratorul clasic pentru a aspira zonele în care Xiaomi Mi Robot nu poate ajunge. Este ideal pentru persoanele ce au animale de companie care lasă păr, pentru cei care locuiesc într-o zonă cu praf, sau lângă un șantier etc.
Link: https://zondi.ro/review-aspirator-xiaomi-mi-robot-vacuum/


=== ARTICOL: Review purificator de aer Xiaomi Mi Air Purifier 3H - Zondi ===
Titlu: Review purificator de aer Xiaomi Mi Air Purifier 3H - Zondi
Descriere: 4–5 minutes Specificații Xiaomi Mi Air Purifier 3H senzor temperatură și umiditate senzor PM2.5 CADR (Clean air delivery rate): 380 m3/h poate fi controlat cu aplicațiile Xiaomi Home, Google Assistant și Alexa. touchscreen OLED Cum funcționează un purificator de aer? Purificatorul a fost creat pentru a elimina bacteriile din aer, praful, poluarea și mirosul neplacut. Iată cum funcioneaza: aerul din incapaere este absorbit de purificator prin ventilator, particulele din aer trec prin filtrul HEPA si sunt reținute de acestea, apoi aerul este redat in incapere. Filtrul HEPA sau High-Efficiency Particulate Absorber (Filtrul de Aer cu Particule de înaltă Eficiență) a fost inventat de armata SUA in anii 40 și a fost folosit in Al Doilea Razboi Mondial pentru curățarea armamentului și a diferitelor echipamente militare. Filtrele de aer precum HEPA ajută la eliminarea contaminantilor si a impuritatilor din aer. Filtrul HEPA poate elimina aproximativ 99,97% din particulele de praf mai mari de 0,3 microni (masura standard pentru particole). Filtrele HEPA pot curata aerul de praf, polen si aproape toti poluantii prezenti in aer. Xiaomi Mi Air Purifier 3H Purificatorul de Aer Xiaomi Mi 3H are urmatoarele dimensiuni: 24 cm/24cm/52 cm si poate fi folosit in incaperi de pana la 45m², ideal pentru o garsonieră sau un apartament cu doua camere. Are un design placut si se poate integra cu usurinta chiar si in spatii mici. Carcasa purificatorului este dreptunghiulara, alba si este realizat dintr-un plastic de calitate. Nu rămân urme pe el și rezistă la mici zgarieturi. Are un display OLED cu touchscreen care afisează cantitatea de PM 2.5 (µg/m3), temperatura, umiditatea, starea conexiunii la Wi-fi și modul pe care este setat. Purificatorul de Aer Xiaomi Mi 3H este dotat cu un filtru HEPA care elimina 99.97% din particulele de praf mai mici de 0.3 microni asigura alimentarea cu aer curat de pana la 6660 litri/minut. Avand un senzor cu laser pentru particule, detecteaza si filtreaza parul, polenul, praful, dar si alergeni periculosi precum PM2.5 si formaldehidele. Filtrarea o face in 3 etape: Primul strat al filtrului HEPA (prefiltrul pentru animale de companie) elimina particulele mari, cum ar fi parul si praful. Al doilea strat al filtrului HEPA inlatura particulele de dimensiuni la nivelul micronilor. Al treilea strat al filtrului HEPA (filtrul de carbon) absoarbe substantele nocive corpului precum formaldehida. Este zgomotos? Depinde in ce mod il folosesti, daca il setezi pe treapta 3, da, este foarte zgomotos. Eu il folosesc pe AUTO ziua si Night noaptea pentru a nu face zgomot. Modul AUTO poate fi zgomotos daca simte particule in jurul lui. Am facut un test cu un spray si ulterior cu fum de tigara. Nivelul de PM creste la 600, iar porneste ventilatorul la maxim si nu se opreste până nu curăță aerul. Xiaomi Mi 3H poate fi controlat prin WiFi cu aplicatiile Google Assistant, Alexa si Xiaomi Home. Eu il folosesc cu aplicatia Xiaomi Home pentru ca aici am adaugat si aspiratoroul Xiaomi Mi Robot Vacuum. Din aplicatie se poate controla viteza: auto, mod noapte, 3 niveluri de viteza sau manual (aici setezi dimensiunea camerei in care pozitionezi purificatorul). De asemenea, poți seta ora de pornire și ora de oprire. Din aplicatie se pot opri notificările se poate opri sau diminua lumina display-ului. Xiaomi Home iti arată și procentul de viață rămas al filtrului și câte zile mai ai pana sa-l schimbi Filtrul HEPA m-a ținut aproximativ 5 luni. După ce am primit notificarea de expirare, am scos filtrul si l-am aspirat pana cumpar unul nou. Era plin de praf. Filtrele originale Xiaomi au cip RFID integrat pentru a fi siguri că achizitionam filtre originale si nu contrafacute. Purificatorul de Aer Xiaomi Mi 3H este recomandat celor cu astm, alergii, celor care locuiesc intr-o zona poluată sau cu șantiere in apropiere.
Link: https://zondi.ro/review-purificator-de-aer-xiaomi-mi-air-purifier-3h/


=== ARTICOL: Review Xiaomi Mi Robot Vacuum-Mop 2 Pro ===
Titlu: Review Xiaomi Mi Robot Vacuum-Mop 2 Pro
Descriere: Într-o lume în care tehnologia modernă ne simplifică viața de zi cu zi, aspiratoarele robot au devenit indispensabile pentru mulți oameni. În această categorie, Xiaomi Mi Robot Vacuum-Mop 2 Pro se evidențiază prin sistemul său avansat de navigare, funcțiile multiple și performanța impresionantă, luând în considerare și raportul calitate-preț. Navigare și funcționalități inteligente Cu un sistem de navigare cu laser LDS, acest aspirator asigură o curățare precisă și eficientă a întregii locuințe. Cele 3 moduri de curățare – doar aspirare, doar mop sau aspirare și mopare – permit adaptarea la diferitele nevoi ale casei tale. O caracteristică inteligentă notabilă este recunoașterea suprafetelor, care face ca mopul să se oprească automat atunci când întâlnește un covor sau o suprafață neindicată pentru ștergere. Prin intermediul aplicației Mi Home, acest robot poate fi conectat la casa ta inteligentă, permițându-ți să programezi curățenia, să controlezi aspiratorul vocal (prin Google Asistant sau Alexa) și să activezi curățenia chiar și atunci când nu ești acasă. Stația de andocare automatizată facilitează procesul de reîncărcare și comunică eficient cu aspiratorul. Pereți virtuali pentru o curățenie personalizată O funcție super utilă a lui Xiaomi Mi Robot Vacuum-Mop 2 Pro este posibilitatea de a crea „pereți virtuali” în aplicația Mi Home. Cu ajutorul acestei funcții, poți delimita zonele în care nu vrei ca robotul să intre. Fie că e vorba de camera copilului, de o zonă cu cabluri haotice sau de o jucărie fragilă pe care o vrei protejată, pereții virtuali te ajută să personalizezi curățenia. Zone de curățare selectate Pe lângă pereții virtuali, poți selecta și zone specifice de pe hartă pe care vrei ca robotul să le curețe. Doar o cameră murdară? Nicio problemă! Setează o zonă de curățare și robotul se va concentra doar pe acea porțiune. Mopul: Mai mult decât o simplă ștergere Echipat cu un mop acustic de înaltă frecvență, Xiaomi Mi Robot Vacuum-Mop 2 Pro oferă o putere de curățare sporită. Traseul special în formă de „Y” simulează mișcarea măturării manuale, asigurând o curățare uniformă și eficientă. Nu e magic, petele mai dificile necesită o intervenție manuală, dar pentru praf și pete ușor lipicioase, face o treabă minunată. Este important de reținut că nu trebuie adăugat detergent în recipientul pentru apă. Robotul este conceput pentru a fi utilizat cu apă simplă și utilizarea detergentului poate deteriora componentele interne sau duce la o funcționare defectuoasă. SFAT! Pentru o curățare mai profundă, am umezit laveta cu apă și am pulverizat Igienol pe podea. Încercati, îmî veți mulțumi! 😉 Pentru a optimiza eficiența mopului, opțiunea „Professional mopping mode Meticulous mopping” poate fi activată, oferind o curățare meticuloasă și completă. Putere de aspirație ridicată Cu o putere de aspirație de 3000 Pa, acest robot duce curățenia la un nivel superior. Upgrade-urile complete de configurare, incluzând 6 senzori, perie principală , senzor de extensie și capacitatea de a depăși obstacole de până la 20 mm, îl fac să se adapteze și să funcționeze eficient în diverse medii. Performanță și autonomie Cu o baterie de 5.200 mAh, Xiaomi Mi Robot Vacuum-Mop 2 Pro poate aspira cu ușurință o suprafață de peste 150 de metri pătrați. Concluzie Per total, Xiaomi Mi Robot Vacuum-Mop 2 Pro e un robot de aspirare eficient și inteligent care chiar te ajută să îți menții casa curată fără prea mult efort. Este ideal pentru cei care vor să scape de aspiratul zilnic și mop-ul plimbat prin casă. Raportul calitate-preț e excelent, iar bateria ține suficient cât să curețe un apartament cu 3 camere.
Link: https://zondi.ro/review-xiaomi-mi-robot-vacuum-mop-2-pro/
